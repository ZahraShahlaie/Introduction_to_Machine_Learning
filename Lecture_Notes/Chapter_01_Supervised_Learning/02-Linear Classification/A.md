

📘 جزوه آموزشی درس یادگیری ماشین (CE 40717)

موضوع: طبقه‌بندی خطی (Linear Classification) و پرسپترون (Perceptron)

تاریخ: ۳۰ سپتامبر ۲۰۲۴

مدرس: دکتر علی شریفی‌زارچی
> 📚 Introduction to Classification
> 🧮 Discriminant Functions
> ➗ Linear Classifiers
> 🔁 Perceptron & Cost Functions
> ✅ Cross-validation
> 🔢 Multi-class Classification




---


 ## ۱. مقدمه‌ای بر طبقه‌بندی (Introduction to Classification)

تعریف:
در یادگیری ماشین، هدف طبقه‌بندی این است که:

 داده‌های ورودی (Training Set): یک مجموعه داده آموزشی
  $D$
  با
  $N$
  نمونه برچسب‌دار داریم:
  $D = \{ (x^{(i)}, y^{(i)}) \}_{i=1}^N$

 برچسب‌ها (Labels): هر
  $y^{(i)}$
  به یکی از
  $K$
  کلاس ممکن تعلق دارد:
  $y^{(i)} \in \{1, ..., K\}$

هدف نهایی: با دریافت یک ورودی جدید
  $x$
  آن را به یکی از
  $K$
  کلاس موجود تخصیص دهیم.

توضیحات اضافه:
تصور کنید یک کمد دارید و می‌خواهید لباس‌ها را بر اساس رنگ (قرمز، آبی، سبز) در قفسه‌های مختلف قرار دهید. اینجا رنگ لباس "برچسب" شماست و هر لباس جدیدی که می‌آید، باید به یکی از این قفسه‌ها (کلاس‌ها) برود. در یادگیری ماشین هم همین‌طور است؛ ما به مدل "آموزش" می‌دهیم که بر اساس ویژگی‌های ورودی، نمونه‌های جدید را به کلاس‌های صحیح اختصاص دهد.

مثال‌های واقعی:

* تشخیص اسپم ایمیل: ایمیل‌ها به دو دسته "اسپم" یا "اینباکس" طبقه‌بندی می‌شوند.
* تشخیص پزشکی: بر اساس علائم و نتایج آزمایش، بیماری‌ها (مانند دیابت) تشخیص داده می‌شوند.
* پیش‌بینی ریزش مشتری (Churn Prediction): پیش‌بینی اینکه آیا یک مشتری، خدمات شرکت را ترک خواهد کرد یا خیر.

مثال: مجموعه داده دیابت پیما ایندیانز (Pima Indians Diabetes Dataset):

* مسئله: پیش‌بینی اینکه آیا یک بیمار بر اساس داده‌های تشخیصی پزشکی (مانند تعداد دفعات بارداری، گلوکز، فشار خون، BMI، سن و...) دیابت دارد یا خیر.
* اهمیت: تشخیص زودهنگام دیابت برای درمان و مدیریت آن حیاتی است.

**طبقه‌بندی در مقابل رگرسیون (Classification vs. Regression):**

| جنبه          | رگرسیون خطی (Linear Regression)     | طبقه‌بندی خطی (Linear Classification)                    |
| :------------ | :---------------------------------- | :------------------------------------------------------- |
| نوع خروجی     | مقادیر پیوسته (اعداد حقیقی)         | برچسب‌های دودویی یا چندکلاسه (مثلاً -1/+1، A/B/C)        |
| موارد استفاده | پیش‌بینی قیمت خانه، روند بازار سهام | تشخیص اسپم ایمیل، امتیازدهی اعتباری، پیش‌بینی ریزش مشتری |

توضیحات اضافه:
فقط به یاد داشته باش که "رگرسیون" یعنی پیش‌بینی یک عدد (مثلاً قیمت خونه)، ولی "طبقه‌بندی" یعنی پیش‌بینی یک دسته یا گروه (مثلاً اینکه ایمیل اسپمه یا نه). مدل‌های خطی هم می‌تونن برای رگرسیون و هم برای طبقه‌بندی استفاده بشن، فقط نوع خروجی و روش یادگیری‌شون فرق می‌کنه.

---



## ۲. توابع تشخیص (Discriminant Functions)

**تعریف:**
تابع تشخیص، تابعی است که به یک بردار ورودی $x$ یک "امتیاز" تخصیص می‌دهد تا آن را به کلاس‌های مختلف طبقه‌بندی کند. این تابع، ورودی $x$ را به یک عدد حقیقی $g(x)$ نگاشت می‌کند که نشان‌دهنده درجه اطمینان مدل در تخصیص $x$ به یک کلاس خاص است.


**توضیحات اضافه:**
تصور کن داری میوه‌ها را دسته‌بندی می‌کنی. یک تابع تشخیص می‌تواند به هر میوه بر اساس رنگ، بو و اندازه، یک "امتیاز" بدهد. مثلاً اگر امتیاز بالای ۰.۷ باشد، می‌گویی این سیب است؛ اگر کمتر بود، ممکن است پرتقال باشد.



### چگونگی کارکرد:

**طبقه‌بندی دودویی (Binary Classification):**
برای دو کلاس $C_1$ و $C_2$، دو تابع $g_1(x)$ و $g_2(x)$ محاسبه می‌شوند. کلاس بر اساس مقایسه این دو تابع پیش‌بینی می‌شود:

$$
\hat{y} = \begin{cases} 
C_1 & \text{if } g_1(x) > g_2(x) \\
C_2 & \text{otherwise}
\end{cases}
$$



**حالت کلی (K-class Problems):**
برای مسائل با $K$ کلاس، تابع $g_i(x)$ برای هر کلاس $i$ محاسبه می‌شود. نمونه $x$ به کلاسی تخصیص داده می‌شود که بالاترین امتیاز را داشته باشد:

$$
\hat{y} = \arg\max_i g_i(x)
$$

---



## 3. مرز تصمیم (Decision Boundary)


 **تعریف:** یک هایپرپلین جداکننده است که کلاس‌های مختلف را در فضای ویژگی‌ها از هم جدا می‌کند. به آن "سطح تصمیم" (Decision Surface) نیز گفته می‌شود. ب عبارت دیگر مرز تصمیم همان سطحی است که فضای ورودی را به ناحیه‌هایی تقسیم می‌کند که هر کدام مربوط به یک کلاس هستند. 



 **مثال‌های بصری:**

  مرز تصمیم خطی دو بعدی (2D Linear Decision Boundary): یک خط صاف که دو دسته داده را از هم جدا می‌کند.

   مرز تصمیم غیرخطی دو بعدی (2D Non-linear Decision Boundary): یک منحنی که دو دسته داده را از هم جدا می‌کند.

  مرز تصمیم خطی سه بعدی (3D Linear Decision Boundary): یک صفحه که دو دسته داده را از هم جدا می‌کند.

   مرز تصمیم غیرخطی سه بعدی (3D Non-linear Decision Boundary): یک سطح منحنی که دو دسته داده را از هم جدا می‌کند.

  در فضای دو‌بعدی، این مرز یک خط است. در فضای سه‌بعدی یک صفحه و در فضای d-بعدی یک هایپرپلین (صفحه با d−1 بعد). نمونه‌های دو طرف این مرز به دو کلاس متفاوت تعلق دارند. در مدل‌های خطی، مرز تصمیم نیز خطی است.



### توابع تشخیص برای دو-دسته (Two-Category):

برای مسائل دو دسته‌ای، می‌توان تنها یک تابع
$g: \mathbb{R}^d \to \mathbb{R}$
پیدا کرد:

$$
g_1(x) = g(x)
$$

$$
g_2(x) = -g(x)
$$

مرز تصمیم:
$g(x) = 0$. (یعنی جایی که $g_1(x)$ و $g_2(x)$ برابر می‌شوند).


**توضیحات اضافه:**
وقتی می‌گوییم "مرز تصمیم"، منظورمان یک خط، یک صفحه یا یک سطح پیچیده‌تر است که فضای داده‌ها را به قسمت‌هایی تقسیم می‌کند. هر قسمت مربوط به یک کلاس است. اگر این مرز یک خط راست باشد (در دو بعد) یا یک صفحه صاف (در سه بعد)، به آن "خطی" می‌گوییم. اگر منحنی یا سطح پیچیده‌ای باشد، آن را "غیرخطی" می‌نامیم.

![decision_boundry]([Lecture_Notes/Chapter_01_Supervised_Learning/02-Linear%20Classification/images/decision_boundry.png](https://github.com/ZahraShahlaie/Introduction_to_Machine_Learning/blob/main/Lecture_Notes/Chapter_01_Supervised_Learning/02-Linear%20Classification/images/decision%20boundry.png))

---
